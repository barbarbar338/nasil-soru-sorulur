---
title: "Soru sormak için izin almayın, direkt sorunuzu sorun."
date: "24.06.2021 16:40"
---

Sık sık karşılaşmışsınızdır, "Bir şey sorabilir miyim?" argümanı ile sohbete girmek isteyen biri.

> **> John Doe:** Merhaba, bir şey sorabilir miyim?

Bu şekilde bir giriş birkaç sebepten ötürü kötü bir sohbete başlangıç biçimidir.

1 - Sorunuzu net bir biçimde belirtmediğiniz için zaman kaybediyorsunuz:

-   Sohbete bu şekilde bir giriş yaparak ilk olarak size yardımcı olması için birilerini beklemeniz gerekecektir **(Lütfen 2. maddeye göz atınız)**. Bu kişi ise yardıma geldiğinde muhtemelen "Sorun nedir?" gibi bir cevap ile sizden sorununuzu yöneltmenizi isteyecektir. Tabi sizin bu mesajı veya yardımcı olmak isteyen kişinin sizin mesajınızı ne zaman göreceğini bilemeyiz. Kimse bilgisayarı başında size 7/24 yardımda bulunmak için beklemiyor. Sorunuzu yönelteceksiniz ve bir de sorununuzun çözümü için bekleyeceksiniz. Oldukça zaman kaybı değil mi? İşte aşağıda örnek bir konuşma:

> **> John Doe @ 10:00AM:** Merhaba, bir şey sorabilir miyim?

> **> Jane Parker @ 10:30AM:** Elbette, dinliyorum!

> **> John Doe @ 11:20AM:** Merhaba Jane, [yardıma ihtiyacınız olan şey] hakkında bana yardımcı olabilir misin?

> **> Jane Parker @ 12:00AM:** [cevabı verir]

> **> John Doe @ 12:10AM:** Teşekkürler Jane!

-   Gördüğünüz gibi soruyu yönelten kişi cevabını almak için yaklaşık 2 saat beklemiş bulunmakta. Ancak sohbet aşağıdaki gibi ilerlerse soru soran kişi daha hızlı cevap alacaktı:

> **> John Doe @ 10:00AM:** Merhaba, [yardıma ihtiyacınız olan şey] hakkında bana yardımcı olabilir misin?

> **> Jane Parker @ 10:30AM:** [cevabı verir]

> **> John Doe @ 11:20AM:** Teşekkürler Jane!

-   Gördüğünüz gibi bu sefer soru soran kişi cevabını daha hızlı bir şekilde aldı.

2 - Sorunuzu net bir biçimde belirtmediğiniz için size yanıt verecek bir uzman bulmakta zorlanıyorsunuz:

-   Sohbete bu şekilde giriş yaparak ne hakkında yardıma ihtiyacını olduğunu belirtmiyorsunuz. Böylece gerçekten size yardımcı olabilecek birisi yalnızca mesajınıza bakıp size yanıt vermeden görmezden gelebilir. Sorunuzu net bir biçimde belirtmeyerek kısacası "Bana herhangi bir konuda yardım lazım olabilir. Ne olursa olsun sorunuma göz atacak birine ihtiyacım var." demiş oluyorsunuz. İsterseniz aşağıdaki örneğe bir bakalım:

> **> John Doe @ 10:00AM:** Merhaba, bir şey sorabilir miyim?

> **> John Doe @ 10:10AM:** Kimse yok mu?

> **> Jane Parker @ 10:40AM:** Buyrun, ne hakkında yardıma ihtiyacınız vardı?

> **> John Doe @ 11:20AM:** Merhaba Jane, [yardıma ihtiyacınız olan şey] hakkında bana yardımcı olabilir misin?

> **> Jane Parker @ 12:00AM:** Malesef John, [yardıma ihtiyacınız olan şey] benim ilgi alanım dışında. Mutlaka yardımcı olacak biri çıkacaktır.

> **> John Doe @ 12:10AM:** Teşekkürler Jane! Eee, bir başkası yok mu?

> **> Cheryl Wilson @ 12:30AM:** [cevabı verir]

> **> John Doe @ 12:50AM:** Teşekkürler Cheryl!

-   Gördüğünüz gibi soru soran kişi cevabına ulaşmak için birden çok kişiyi rahatsız etti. Ancak konuşma şu şekilde ilerlerse cevabını daha hızlı alacaktı:

> **> John Doe @ 10:00AM:** Merhaba, [yardıma ihtiyacınız olan şey] hakkında bana yardımcı olabilir misin?

> **> Cheryl Wilson @ 10:30AM:** [cevabı verir]

> **> John Doe @ 11:20AM:** Teşekkürler Cheryl!

-   Ve soru soran kişi yalnızca bir kişi ile muhattap olarak cevabına daha hızlı ulaştı.

Özet geçmek gerekirse sorunuzu sormadan önce "Merhaba", "Yardımcı olur musunuz?" gibi prosedürlere gerek yoktur. Elbette kibar olmak adına mesajınızın başına bunları ekleyebilirsiniz ancak sorununuzu ve gerekli bilgileri tek mesajda göndermeniz sizlere ve size yardımcı olacak kişilere hız ve zaman kazandıracaktır.
