---
title: "Güzel bir soru nasıl sorulur?"
date: "24.06.2021 21:00"
---

"Nasıl güzel bir soru sorarım?" diyorsanız aşağıdaki bilgiler çok işinize yarayacaktır. Bu postta diğer postları özetleyecek ve biraz daha basit bir şekilde nasıl güzel ve efektif soru sorabileceğinizden bahsedeceğiz. Daha detaylı bilgiler için diğer postlarımızı da okumanızı öneririz.

### Araştırma

Bir soru sormadan önce detaylı bir araştırma yapın. Belki sorununuz internette daha önce bir başkası tarafından yanıtlanmış olabilir. Eğer bir yanıt bulamazsanız bile sorunuza ilişkin diğer kaynakları da referans vermeyi unutmayın. Böylece sorununuzun ne olup ne olmadığı daha iyi anlaşılır.

### Sorunuzu net bir şekilde özetleyen bir başlık

Size yardım edebilecek kişiler ilk olarak sorunuzun başlığını görür ve ilgilerini çekerse size yardımcı olmak isterler. Efektif bir başlık belirlemek için:

-   Yalnızca bir cümle yazma hakkınız olduğunu düşünün. İhtiyacınız olan her şeyi tek cümlede özetlemeye çalışın.
-   Yazım kuralları, dil bilgisi ve noktalama işaretlerine olabildiğince uymaya çalışın. Çünkü başlıklar, başkalarının sorununuz hakkında göreceği ilk kısımdır.
-   Eğer bir başlık yazmakta sorun yaşıyorsanız bu işi en sonra bırakın. Sorununuzu tamamen açıklayın, böylece siz de sorununuzu tanımış olacaksınız. Sorununuzu tanımak başlık seçmenizde size yardımcı olacaktır.

İşte birkaç örnek:

```
> Kötü bir başlık: Zar atıldığında kazanma olasılığım nedir?
> İyi bir başlık: Hilesiz bir zar atıldığında çıkan sonucun 1 olma olasılığı nedir?
---
> Kötü bir başlık: "ki" nasıl yazılır?
> İyi bir başlık: Bağlaç olan "ki" ve ek olan "-ki" nasıl ayırt edilir?
```

### Size yardımcı olacak kişilere yardımcı olun

Bir soru sorduğunuzda oldukça açık ve anlaşılır bir dil ile sorununuzu açıklayın. Yazım kuralları, dil bilgisi ve noktalama işaretlerine olabildiğince uymaya çalışın. Gerekirse sorununuz ile ilgili referanslar sunun. Size yardım edecek kişilerin yardım edebilmesi için onların da sizin sorununuzu anlaması lazım. Bu kişiler sizden ek bilgi isterse bu bilgileri onlara detaylı bir şekilde iletin.

### Sorun mesajınızı yayınlamadan önce bir kez daha kontrol edin

Mesajınızı hazırladıktan sonra bir kez daha göz gezdirmeyi unutmayın. Sorunu baştan sona "sorunu ilk defa görüyormuş gibi" okuyun. Kullandığınız argümanların mantıklı ve açılayıcı olup olmadığını sorgulayın. Ayrıca başlığınızın sorununuzu tam olarak tanımladığından son kez emin olun. Belki önemli bir detayı sonradan hatırlayabilirsiniz.

### Oluşturduğunuz yardım isteğini sık sık takip edin

Yardım isteğini oluşturduktan sonra bir süre bu isteği takip edin. İsteğe gelen mesajları hızlıca açık bir dille cevaplamaya çalışın. Birisi sorununuza çözüm bulursa bu çözümü her an denemeye hazır olun.

### Sık sık kitap okuyun

Kendi dilini bilmeyen başka hiçbir dili öğrenmemeye mahkûmdur.
